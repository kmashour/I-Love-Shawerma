Programming After DevSecOps

البداية  
هتتعلم لغة برمجة  
هتتعلمها كويس  
اتعلمها تاني  
ادخل جواها بص عليها شغالة ازاى  
افهم الكمبيوتر بيتعامل مع الداتا ازاى  
اتعرف على الألجورزمز القديمة  
ركز فى الطريقة اللى بيقدمها الألجورزم وحاول تطبقها فى مشاكل مشابهة  
اتعرف على الداتا استراكشرز  
  
كدة انت تمام  
ولو كنا فى سنة 1960 انت كدة خلصت  
بس المشكلة اننا بعد سنة 2000 بـ 25 سنة.  
واللى حصل ان الأنسان بهدل نفسه تحت مسمى التطوير والتقدم وبعض الأمراض الأخرى  
فانت محتاج تقوم تجري مع الناس اللى بتجري  
  
الـ object Oriented Programming  
اصبحت ال programming paradigm المفضلة لدى الجميع  
فعلشان تنزل السوق وتلاقى مكان هتضطر تتعلمها  
حتى لو لاقيت ناس معترضين عليها  
انت مش هتعترض  
اعترض بعدين  
لما تتعلمها  
  
خلصتها؟  
تعرف تعمل بيها حاجة؟  
لا؟  
ماناعارف  
علشان كدة الـ Design Patterns مستنياك  
بص  
حتى لو انت مابتحبش ال oop فأنت هتحب ال design patterns  
  
ابدأ اتعلم داتابيز  
خلى بالك علشان بقت انواع كتير  
محتاج تتعلم منهم نوعين على الأقل  
  
بص  
انت كدة اتعلمت  
واتعلمت كويس كمان  
بس لسه  
  
انت كدة بتعرف تكتب كود  
تعرف بقى تصمم systems او applications؟  
ماتعرفش ده أكيد  
علشان كدة عندنا شوية Design Principles على شوية Architectural Styles  
لازم تتعلمها  
  
فى شوية تفاصيل فى النص كتير محتاج تقرأ عنها  
وفى protocols زي ال Http لازم تتعلمه كويس  
وفى تفاصيل هتتعلمها كأعراض جانبية وانت بتتعلم حاجة تانية  
وانت بتتعلم بقى هتبدأ تشوف كويس انت ماشي فين وهتكمل ازاى  
  
لو فاكر ان انت كدة خلصت  
فخليني اقولك ان انا فى المجال ده بقالى حوالي 25 سنة ولسه ماخلصتش  
المجال ده انت بتبدأ فقط انما موضوع تخلص انساه  
بس انت كدة تقدر تدور على شغل  
  
وياريت ماتسألش فى تفاصيل قبل ماتبدأ  
ابدأ .. وانت فى الطريق ابقى اسأل.

